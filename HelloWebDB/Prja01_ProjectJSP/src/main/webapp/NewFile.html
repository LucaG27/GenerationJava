<div class="">
<p>Tanto tempo fa in una galassia lontana lontana<p>
    
<p>È un periodo di guerra civile. Navi spaziali Ribelli, colpendo da una base segreta, hanno ottenuto la loro prima vittoria contro il malvagio Impero Galattico.
Durante la battaglia, spie Ribelli sono riuscite a rubare i piani segreti dell'arma decisiva dell'Impero, la MORTE NERA, una stazione spaziale corazzata di tale potenza da poter distruggere un interopianeta.
Inseguita dai biechi agenti dell'Impero, la Principessa Leila sfreccia verso casa a bordo della sua aeronave stellare, custode dei piani rubati che possono salvare il suo popolo e ridare la libertà alla galassia....</p>

<p class="d_3bo">D-3BO: Hai sentito? Hanno colpito il reattore principale. Saremo certamente distrutti. Questa è pazzia! Siamo condannati. Non c'è scampo questa volta per la principessa. Cos'è questo?</p>

<p class="d_3bo">D-3BO: C1-P8, dove sei? Finalmente. Dove sei stato? Stanno venendo da questa parte. Che cosa facciamo? Ci manderanno alle miniere di Kessel o ci schiacceranno riducendoci a chissà cosa. Aspetta un momento. Dove stai andando?</p>

<p class="ufficiale">UFFICIALE IMPERIALE: I piani della Morte Nera non sono nel loro computer principale.</p>

<p class="darth">DARTH FENER: Dove sono quelle trasmissioni che avete intercettato? Che ne avete fatto di quei piani?</p>

<p class="ribelle">RIBELLE: Non abbiamo intercettato nessuna trasmissione. Questa è un'astronave consolare. Siamo... siamo in missione diplomatica...</p>

<p class="darth">DARTH FENER: Se questa è una nave consolare, dov'è l'ambasciatore? Comandante, faccia a pezzi questa nave finché non ha trovato quei piani! E mi porti i passeggeri! Li voglio vivi!</p>

<p class="soldato">I SOLDATO: Eccone una. Preparatevi a stordirla.</p>

<p class="soldato2">II SOLDATO: Rinverrà presto. Informate Lord Fener che abbiamo una prigioniera.</p>

<p class="d_3bo">D-3BO: Ehi, non puoi entrare là dentro. È zona riservata. Ti disattiveranno, vedrai. Non darmi del filosofo senza cervello, mucchio di grasso lubrificante. Vieni via prima che ti vedano. Missione segreta? Quali piani? Di che stai parlando? lo là non ci entro. Me ne pentirò amaramente.</p>

<p class="capo_pilota">CAPO PILOTA: Eccone un altro.</p>

<p class="capitano">CAPITANO: Non sparate. Non ci sono forme di vita. Avrà avuto un corto circuito</p>

<p class="d_3bo">D-3BO: È buffo. Il danno non sembra tanto grave, da qui. Sei certo che quest'affare sia sicuro?</p>

<p class="leila">LEILA ORGANA: Darth Fener! Solo tu potevi osare tanto! Non la passerai liscia con il Centro Imperiale. Quando sentiranno che hai attaccato una missione...</p>

<p class="darth">DARTH FENER: Non siate così sorpresa, Altezza. La vostra non era una missione di soccorso. Parecchi segnali sono stati diretti a questa nave da spie ribelli. Voglio sapere che fine hanno fatto i piani che vi hanno trasmesso.</p>

<p class="leila">LEILA: Non so neanche di che cosa parli. Sono un membro del Senato Imperiale in missione diplomatica ad Alderaan.</p>

<p class="darth">DARTH FENER: Voi fate parte dell'Alleanza Ribelle, siete una traditrice. Portatela via!</p>

<p class="comandante">COMANDANTE: Tenerla è pericoloso. Se la notizia trapelasse potrebbe nascere una simpatia per i Ribelli ed il Senato.</p>

<p class="darth">DARTH FENER: Lei è in contatto con le spie ribelli, quindi  è il mio unico anello di congiunzione con la loro base segreta.</p>

<p class="comandante">COMANDANTE: Morirà piuttosto che dirle qualcosa.</p>

<p class="darth">DARTH FENER: È compito mio. Mandi un segnale di pericolo, e informi il Senato che tutti quello che erano a bordo sono morti.</p>

<p class="ufficiale2">II UFFICIALE: Lord Fener, i piani della stazione da battaglia non sono a bordo di questa nave, e non sono state fatte trasmissioni. Durante il combattimento è stato lanciato un guscio di salvataggio,senza alcuna forma di vita a bordo.</p>

<p class="darth">DARTH FENER: Deve avere nascosto i piani nel guscio di salvataggio. Mandi giù una pattuglia a recuperarlo. Se ne occupi personalmente, comandante. Niente dovrà fermarci, questa volta.</p>

<p class="ufficiale2">II UFFICIALE: Sìgnorsì.</p>

</div>